<!DOCTYPE html>
<html lang="ua">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Destiny 2</title>
</head>

<body>
    <h1>Destiny 2</h1>
    <p>Destiny 2 — відеогра в жанрі науково-фантастичного мультиплеєрного шутера від першої особи,
        розроблена та видана Bungie в 2017 року для Xbox One, PlayStation 4 та ПК. Сюжетне та ідейне продовження
        Destiny.</p>
    <aside><img
            src="https://upload.wikimedia.org/wikipedia/uk/0/04/%D0%9E%D0%B1%D0%BA%D0%BB%D0%B0%D0%B4%D0%B8%D0%BD%D0%BA%D0%B0_%D0%B2%D1%96%D0%B4%D0%B5%D0%BE%D0%B3%D1%80%D0%B8_Destiny_2.jpg"
            alt="Обкладинка відеогри" align="right">
    </aside>
    <h2>Ігровий процес</h2>
    <h3>Основи</h3>
    <p>Destiny 2 розвиває ідеї своєї попередниці, пропонуючи поєднання жанрів Action/RPG з шутером від першої особи та
        елементами MMO.
        Гравці розвивають своїх персонажів, виконуючи бойові завдання, в ході яких ті збільшують свій рівень розвитку та
        добувають екіпіровку.
        Завдання можуть проходитися одноосібно чи разом з іншими гравцями або змагаючись проти них.
        Гравці можуть володіти одночасно кількома персонажами (3 для одного облікового запису), вигляд і здібності яких
        налаштовуються.
        Перенесення персонажів з Destiny в Destiny 2 не передбачено.
    </p>
    <p>
        В Destiny 2 наявні 3 класи персонажів з оригінальної гри: «титан», «мисливець» і «чародій». 
        Кожен клас має свої особливі здібності, вдосконалення, перки та по 3 підкласи, що відповідають використовуваній стихії: електрика, сонце чи порожнеча. 
        Щоб отримати підклас для персонажа, гравцеві потрібно відшукати реліквію цього підкласу, а потім зарядити її, знищуючи ворогів, і пройти спеціальну місію.
    </p>
    <p>
        Кожен предмет екіпіровки (зброя, броня чи прикраса) має рівень сили. 
        Середнє арифметичне значення рівня всієї екіпіровки визначає загальну силу персонажа. 
        Можна покращити предмет екіпіровки, витративши на це інший предмет. 
        Валютою для придбання нової екіпіровки та її покращення слугують «блискітки» (glimmer) — програмована матерія, вироблювана людством у давнину. 
        Її можна заробити за виконання завдань, знайти як скарби чи продавши свій предмет. 
        Приєднавшись до внутрішньоігрової фракції, гравець також заробляє жетони фракції, за які потім можна придбати унікальне для неї спорядження. 
        Рідкісна екіпіровка міститься в енграмах — предметах, які після отримання як винагороди чи знайдення потрібно віднести спеціальних персонажам, криптархам, аби вони відкрили енграму. 
        Виняток складають найменш цінні енграми, які гравці можуть відкрити самотужки.
    </p>
    <p>
        Активності в грі поділяються на PvE (проти керованих ШІ ворогів) та PvP (проти інших гравців). 
        Крім основних і побічних сюжетних завдань кампанії, наявні «патрулювання» — побічні завдання, для отримання яких треба знайти маячок; 
        на «патрулюваннях» можна знайти трохи валюти, заробити досвід, жетони та енграми. 
        На «штурмах» декілька гравців повинні діяти спільно, щоб зачистити від ворогів територію, в кінці якої відбувається битва з босом. 
        Щотижня пропонується інший «штурм» з особливими вимогами. Крім того існують «нічні вилазки» — це «штурми» підвищеної складності з широким набором спеціальних вимог.
    </p>
    <p>
        З кожним сезоном стають доступні нові завдання та зростає максимальний рівень сили. 
        Впродовж сезонів пропонується набирати сезонні рівні шляхом виконання завдань, що винагороджується унікальним нагородами. 
        Коли сезон завершується, сезонний рівень обнуляється.
    </p>
    <h3>Раси</h3>
    <p>
        Як і в попередній частині, в грі всього 8 інопланетних рас. Серед них грабельними є:
        <ul>
            <li><strong>Люди</strong> — вцілілі залишки від людства;</li>
            <li><strong>Пробудженні</strong> (англ. <em>Awoken</em>) — нова раса, колишні люди, що відрізняються блакитним кольором шкіри. Виникла після знищення людського флоту на кордоні з Темрявою. Живуть на Рифі.</li>
            <li><strong>Екзо</strong> (англ. <em>Exo</em>) — кібернетична раса, що воює на боці людства. Були створені людством в період «Золотого віку» для боротьби з інопланетної загрозою, але згодом набули самостійності.</li>
        </ul>
        Решта 5 рас виступають як супротивники:
        <ul>
            <li><strong>Палі</strong> (англ. <em>Fallen</em>) — (Дреги, Вандали, Капітани, Хвостовики, Слуги, Бриги) — космічні пірати, найманці.</li>
            <li><strong>Кабал</strong> (англ. <em>Cabal</em>) — (Легіонери, Фаланги, Центуріони, Колоси, Псіони) — високорозвинена мілітаризована інопланетна раса. 
                Використовують свої просунуті військові технології для розширення своєї величезної імперії. Зустрічаються на Марсі, Несі, Землі;</li>
            <li><strong>Векс</strong> (англ. <em>Vex</em>) — (Гобліни, Хобгобліни, Гарпії, Мінотаври, Гідри, Віверни) — інопланетні кібернетичні істоти, що володіють складною будовою організму 
                і здатністю телепортуватись. Зустрічаються на Несі і Марсі;</li>
            <li><strong>Вулик</strong> (англ. <em>Hive</em>) — (Раби, Прокляті Раби, Аколіти, Лицарі, Маги, Огри) — інопланетна раса, яка окупувала Місяць. Високорелігійні — шанують 
                своїх вождів (Крота, Орікса) як богів. Зустрічаються на Землі, Місяці;</li>
            <li><strong>Одержимі</strong> (англ. <em>Taken</em>) — захоплені представники всіх рас, які перебувають під контролем Орікса, Одержимого Короля. 
                Видозмінившись, отримали нові здібності. Зустрічаються повсюдно.</li>
        </ul>
    </p>

    <h2>Сюжет</h2>
    <h3>Передісторія</h3>
    <p>
        Споконвічно існували Світло й Темрява[16], що змагалися в своєрідній «грі». 
        Вона передбачала, що якась зі сторін врешті переможе і Темрява вважала це прийнятним, тоді як Світло бажало, щоб гра продовжувалася вічно. 
        Світло створило для цього правило ускладнення та урізноманітнення всього у всесвіті, а Темрява — правило простоти. Результати їхньої «гри», 
        що проникли в молодий всесвіт, стали істотами Вексами.
    </p>
    <p>
        Сутність у вигляді сфери, відома як Мандрівник, обрала цивілізацію еліксіні своїми підопічними та розвивав її, 
        але еліксіні стали ворогувати між собою внаслідок катаклізму, відомого як Вихор. Зрештою вони стали Палими. 
        Також Мандрівник розвинув цивілізації Амонітів і Гармонії. Коли всі його попередні підопічні зазнали краху від інших космічних цивілізацій, 
        підлеглих Темряві, Мандрівник вирушив до Сонячної системи, приваблений «яскравою мелодією», що дала йому надію.
    </p>
    <p>
        Мандрівник прибув у Сонячну систему наприкінці XXI ст., тераформувавши супутники Юпітера, Меркурій та Венеру. 
        Люди вступили з ним у контакт на Марсі, отримавши численні технології. Завдяки їм люди колонізували інші тіла Сонячної системи, 
        створили мислячих роботів і вступили в «Золоту добу». Наприкінці «Золотої доби» Мандрівник почав тераформування Іо.
    </p>
    <p>
        Темрява напала на Сонячну систему своїм Чорним флотом. Люди відступили на Землю. Мандрівник своїм світлом відігнав Темряву від планети, 
        після чого заснув на низькій орбіті. В його тіні вцілілі люди збудували Останнє Місто. 
        Дрони Привиди, наділені часткою світла Мандрівника обрали захисників Стражів, щоб оберігати Останнє Місто.
    </p>
    <p>
        Однією з найбільших перемог Стражів стало знищення Ураженого Короля, що командував головними силами Темряви в Сонячній системі.
    </p>

    <h3>Події гри</h3>
    <p>
        За два роки по тому Останнє Місто атакував Червоний легіон під керівництвом Домінycа Гоyла. Він ув'язнив Мандрівника в спеціальній клітці, щоб користуватися його світлом. 
        Обраний Страж врешті пробився в цитадель Гоула та знищив його. 
        Гоул воскрес завдяки силі світла, проте це розбудило Мандрівника і він остаточно подолав Гоула та скинув клітку спалахом.
    </p>
    <h3>Завантажуваний контент</h3>
    <p>
        <ul>
            <li><strong><em>Прокляття Осіріса</em></strong> (англ. <em>Curse of Osiris</em>) (5 грудня 2017 року). Події доповнення відбуваються на планеті Меркурій, і включають нову локацію, 
                що отримала назву «Infinite Forest», де так само відбувається дія нового патруля. Нова планета додає сюжетні місії та сюжет про чародія-вигнанця Осіріса, 
                що дозволяє «дізнатися секрети Осіріса в спробі запобігти темному майбутньому і відновити зв'язок між легендарним чародієм і його найкращою ученицею — Ікорі Рей». 
                Також розширено арсенал зброї і спорядження, додано нові кооперативні активності і мультиплеєрні карти.
            </li>
            <li><strong><em>Воєнний розум</em></strong> (англ. <em>Warmind</em>) (8 травня 2018 року). Події доповнення відбуваються на планеті Марс. 
                Присвячене поверненню дослідниці ШІ Анастасії Брей, бойовому ШІ Распутіну з першої частини, якого прагне знищити Вулик, 
                та спробі завадити пробудженню бога-черва Вулика на ім'я Ксол. Крім того з'явилися модифікатори «штурмів» у вигляді особливих вимог, і нова зброя.
            </li>
            <li><strong><em>Вигнанці</em></strong> (англ. <em>Forsaken</em>) (4 вересня 2018). На Рифі — уламках в поясі астероїдів, настала анархія. 
                Історія розповідає про втечу пробудженого принца Ульдрена та його восьми баронів з тамтешньої тюрми Старійшин. 
                Для повернення порядку на Риф вирушають Стражі, проте їхній лідер, Кейд-6, гине і їм доводиться справлятися самотужки. 
                Сюжет нелінійний і його місії можна проходити в різному порядку. Також доповнення додає нові здібності та зброю.
            </li>
            <li><strong><em>Оселя тіней</em></strong> (англ. <em>Shadowkeep</em>) (1 жовтня 2019). Еріс Морн кличе Стражів на Місяць аби приборкати Темряву, що пробуджується під його поверхнею.
            </li>
            <li><strong><em>За гранню Світла</em></strong> (англ. <em>Beyond Light</em>) (10 листопада 2020). Над супутником Юпітера - Європою пробуджується пірамідальний корабель сил Темряви, 
                які належить приборкати Стражам. Доповнення запроваджує титули для гравців і повертає частину локацій, закритих після завершення минулих сезонів. 
                Також додає підклас персонажів, що спеціалізується на використанні стазису.
            </li>
            <li><strong><em>Королева-відьма</em></strong> (англ. <em>The Witch Queen</em>) (22 лютого 2022). Доповнення обертається навколо Саватун, Королеви-відьми, сестри Орікса, 
                який був антагоністом першого великого доповнення оригінальної Destiny (2014), The Taken King (2015). 
                Доповнення надає нові місії, локації, спорядження, зброю та новий рейд.
            </li>
        </ul>
    </p>
    <h3>Оцінки й відгуки</h3>
    <p>
        В цілому, критики залишилися задоволені першими годинами проходження. Багато хто відзначав, що серія зробила значний крок. Келлі Плаг з Gamespot вважає, 
        що у розробників вийшло виправити більшість проблем оригіналу. Відзначалася сюжетна складова і опрацювання світу.
        <blockquote>
            "Звичайно, все це як і раніше відчувається як Destiny. Новий соціальний простір і Ферма, яка служить Вежею (Tower) з оригіналу. 
            Пошук лута і поліпшення спорядження як і раніше забирає значну частину часу. Складність ворогів була відрегульована, але вони не сильно відрізняються один від одного. 
            Це не погано, але це також змушує мене задатися питанням, чи побачу я Destiny 2 справжнє продовження, а не просте виправлення помилок".
        </blockquote>
        <blockquote>
        "Я грав в бета-версію Destiny 2 і переживав, що не зможу перенести весь прогрес в фінальну, роздрібну версію. Тепер я хочу знову зануритися і спробувати ще раз. 
        Я хочу випробувати абсолютно новий клас персонажа. Я хочу приділяти набагато більше уваги діалогам і експозиції місій. 
        Перш за все, я хочу об'єднатися з друзями і подивитися, як відчувається «битва в кожному куті»". — Ars Technika
        </blockquote>
        <blockquote>
            "У другій Destiny є кілька шарів, а під поверхнею — неймовірна краса, яка містить в собі безліч елементів". — Critical Hit
        </blockquote>
        <blockquote>
            "Destiny 2 більше, краще і красивіше. Я міг би написати параграф, що розповідає тільки про небо. 
            Нескінченні побічні квести і події, захоплююча кампанія і гладкий PvP — це лише дещиця того, що має гра". — GamesRadar+
        </blockquote>
        <blockquote>
            "На щастя, історія така ж, коли я закохався в класичні ігри Halo багато років тому. Є цілий світ для дослідження зі своїми побратимами-Охоронцями. 
            Схоже, в нас буде довга прогулянка". — Glixel
        </blockquote>
    </p>
    <h3>Продажі</h3>
    <p>
        Destiny 2 стала другою найприбутковішою консольною грою 2017 року в Північній Америці (після Call of Duty: WWII), а також найбільшим релізом Activision для 
        ПК на основі проданих примірників: понад 1 млн за перший тиждень продажів. Цифрові завантаження для Destiny 2 складають понад половину загального 
        обсягу продажів гри.
    </p>
    <p>
        Кількість гравців у Destiny 2 в 2022 році складає понад 38 млн осіб (в середньому 700 тис. щоденно), що робить її найпопулярнішою MMO після World of Warcraft. 
        Вони приносять розробникам по $100-500 млн щороку.
    </p>
</body>
</html>